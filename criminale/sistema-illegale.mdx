---
title: "💊 Sistema illegale"
---

Nel sistema criminale che abbiamo sviluppato, **non esistono** figure come **"il Cartello"** o i **"Figli del Cartello”**.\
Le uniche figure di riferimento valide sono **i GameMaster**, presenti all’interno del roleplay ma con una funzione anche esterna e di equilibrio.

#### ❓ CHI SONO I GAMEMASTER?

- I GameMaster sono **personaggi misteriosi** che si muovono in città e **affidano missioni o incarichi in RP**.
- Non sono conosciuti a priori: **possono essere scoperti solo tramite interazioni in gioco**, guadagnandosi la loro fiducia.
- La loro identità e presenza rimangono **nascoste**, e il loro coinvolgimento è sempre strettamente legato al roleplay.

#### 🧩 NESSUN POTERE ALTO

- Non esistono poteri “dall’alto” o strutture illegali preimpostate.
- Qualunque mafia, attraverso **azioni, influenza e controllo del territorio**, può ambire a diventare leader del panorama criminale.
- Il tutto viene regolato **dallo Staff**, che assicura un equilibrio: nessuna mafia deve possedere troppo, né troppo poco.

---

**ORGANIZZAZIONI CRIMINALI**

Ogni fazione illegale deve operare rispettando una struttura gerarchica e mantenendo un RP coerente.

- Le gang **NON** potranno formare alleanze, dovranno simulare odio reciproco. (Vale soprattutto per i ghetti)
- Le mafie potranno allearsi **(max 2, inclusa la Mafia che richiede l'alleanza)** temporaneamente (in modo indiretto) contro un' altra organizzazione solo con valide motivazioni RP, mentre potranno fare fronte comune in caso di intervento della polizia.

**⚠️ La violazione delle regole può portare a sanzioni fino alla rimozione dalla fazione.**

**🎥 Durante un’attività illegale è OBBLIGATORIO avere ALMENO UNA registrazione.**

---

## ⛓️GERARCHIA CRIMINALE

### 🎭 MAFIA

- La mafia è l'organizzazione per eccellenza, una combinazione tra crudeltà ed eleganza. È necessario imporre la propria presenza in città.&#x20;

**🟠 FUNZIONI PRINCIPALI:**&#x20;

- La mafia coordina una gang subordinata e MASSIMO due.&#x20;
- Può fornire **armi, mezzi e direttive strategiche**, ma **non può partecipare direttamente alle azioni** svolte dalle gang subordinate.\
  ⚠️ _Esempio:_ la mafia assegna un compito alla gang, ma non prende parte attiva all’azione.
- La mafia deve avere una gerarchia interna. Ogni fazione può personalizzare i nomi dei ruoli, ma una struttura gerarchica consigliata può essere la seguente \
  ⚠️ Esempio: Picciotto → Scagnozzo → Caporegime → Sicario → Consigliere → Vice Boss → Boss

#### 💰PIZZO E CONTROLLO DEL TERRITORIO

Ogni mafia può richiedere il **pizzo 1 volta a settimana** per attività commerciali. L’importo dev’essere:

- **Proporzionato** al tipo di attività
- **Coerente con il contesto RP**
- **Massimo il 20%** del fatturato settimanale

La richiesta deve **includere una componente di protezione RP**, non essere solo a scopo di guadagno. L’estorsione non può essere fine a sé stessa: deve simulare **il controllo del territorio**.

#### ⚔️ PARTECIPAZIONE AI CAMPI

- Le mafie **non possono partecipare direttamente ai campi** se hanno gang subordinate: in quel caso, saranno le gang ad agire.
- Se **non coordinano alcuna gang**, le mafie possono partecipare direttamente.

---

### 💉GANG (ELEVABILE)

- Le **gang elevabili** rappresentano una **fazione criminale in fase di crescita**, punto di partenza per chi vuole imporsi nel panorama illegale della città. Anche se partono dal basso, queste gang **possono aspirare allo status di mafia**, ma il percorso non sarà semplice: serviranno **notorietà, coerenza in RP, e un’organizzazione solida**.

📝**OBIETTIVI E COMPORTAMENTO**&#x20;

Il compito principale della gang elevabile è quello di:

- **Gestire le piazze di spaccio**
- Effettuare **estorsioni minori**
- Eseguire **azioni intimidatorie e violente**
- **Controllare il proprio quartiere** con presenza e continuità
- **Terrorizzare la città con rapine, drive-by, e sfide aperte** (anche verso le mafie, se ve la sentite…)

La gang può **sfidare chiunque**, ma deve dimostrare di saper reggere il gioco: **l’ascesa non è garantita**, e anche una volta ottenuto lo status di mafia, sarà possibile essere **declassati** in caso di cattiva gestione.

#### ❓ Come avviene l’evoluzione

Non esiste un’autorità “superiore” che promuove automaticamente:\
saranno **lo staff e i GameMaster**, osservando l’evoluzione del gruppo e la qualità del roleplay, a valutare quando una gang è pronta a diventare mafia.

La promozione sarà **comunicata in RP**, solo se meritata. Non si tratta di una richiesta o di un ticket: **è una conquista da guadagnarsi sul campo.**

#### 🔪 Gerarchia interna consigliata

Ogni gang può personalizzare i ruoli, ma una struttura consigliata è:

**Novellino → Spacciatore → Gangster → Braccio Armato → Consigliere → Vice Boss → Boss**

---

## 🔫 GANG (GHETTO)

- Le gang del ghetto **rimarranno sempre tali** e **non potranno evolversi in mafie**, ma avranno comunque un ruolo attivo e influente nel panorama criminale. Potranno **sfidare chiunque**, comprese le mafie, e saranno caratterizzate da un forte **attaccamento territoriale**.\
  Conflitti tra gang saranno frequenti, anche tramite **azioni rapide come i classici drive-by shooting**.

- Raggiunta una certa notorietà, una gang potrà scegliere di:

  - **Restare indipendente**, continuando a farsi spazio da sola;
  - Oppure diventare **una sottogang affiliata** a una fazione più grande.

  Come sempre, **starà a voi decidere il destino del vostro gruppo, tramite il roleplay.**
